#<center>ব্রেইন ফাক প্রোগ্রামিং ল্যাঙ্গুয়েজ টিউটোরিয়াল</center>
ব্রেইন ফাক প্রোগ্রামিং ল্যাঙ্গুয়েজ এর সাথে পরিচয় বেশি দিন আগে থেকে নয়। SPOJ এ প্রোগ্রামিং প্র্যাকটিস করতে গিয়ে এই সুন্দর ল্যাঙ্গুয়েজ সম্পর্কে জানতে পারি। এখন আমি এই ল্যাঙ্গুয়েজ সম্পর্কে তোমাদের একটু ধারণা দিতে চাই। ব্রেইন ফাক ল্যাঙ্গুয়েজ এর সবচেয়ে মজার দিক হল এর কম্পাইলার এর সাইজ! ব্রেইনফাক কম্পাইলার এর সাইজ আধা কিলোবাইট এর চেয়ে কম!!
আর একটা ব্যাপার হল এই ল্যাঙ্গুয়েজ এ মাত্র আটটি কমান্ড রয়েছে! তাই এটা শিখা খুবই সহজ। যারা C,C++,java ইত্যাদি ল্যাঙ্গুয়েজ জানো তাদেরতো মজার শেষ নাই, ব্রেইন ফাক ল্যাঙ্গুয়েজটা তোমাদের জন্য একটা pointer নিয়ে খেলা করার মতই বিষয়! এবার চল ব্রেইন ফাক ল্যাঙ্গুয়েজ নিয়ে খেলাধুলা শুরু করা যাক।

###বেসিক আইডিয়াঃ
ব্রেইন ফাক এর কমান্ড গুলো হলঃ
```BrainFuck  
> < [ ] , . + -
```
ব্রেইন ফাক ল্যাঙ্গুয়েজ টা আসলে তোমাকে একটা 30000 byte সাইজ এর array দিয়ে থাকে কম্পাইলার অথবা ইন্টারপ্রেটার ভেদে এই সাইজ কম বেশী হতে পারে। কিন্তু standard ব্রেইনফাক কম্পাইলার এই সাইজ এর array এর ব্যবস্থা করে থাকে।

উপরে দেওয়া আটটি কমান্ড এর মাধ্যমে তুমি এই array টাকে যেমন ইচ্ছা manipulate করতে পারবে। এই চিহ্ন গুলার 
আসল কেরামতি নিচে দেওয়া হলঃ
`>` = পয়েন্টার এক ব্লক সামনে নিয়ে যাবে
`<`  = পয়েন্টার এক ব্লক পিছনে নিবে
`[`   = একটা লুপ শুরু করবে যা ততক্ষণ চলবে  যতক্ষণ না ঐ ব্লকের ভ্যালু শুন্য না হয়
`]`   = যদি বর্তমান ব্লক এর ভ্যালু শুন্য না হয় তাহলে পুনরায় [ এই স্থানে ফিরে যাও
`,`   = কনসোলের থেকে একটা ইনপুট নাও
`.` = কনসোলে বর্তমান পয়েন্টার এর সমতুল্য ভেল্যুর ASCII chars প্রিন্ট কর

###কিছু কাহিনীঃ
1.ব্রেইন ফাক ল্যাঙ্গুয়েজ এর ক্ষেত্রে, শুধু মাত্র এই আটটা কম্যান্ডই  প্রযোজ্য। এ ছাড়া বাকি সব কিছুই কমেন্ট হিসেবে বিবেচনা করা হয়।  
2. ব্রেইন ফাক এর array এর প্রতিটি ব্লক এর value শুরুতে  0 থাকে।  
3. বিভিন্ন ল্যাঙ্গুয়েজ এর নেস্টেড লুপ কনসেপ্ট ব্রেইন ফাক এর ক্ষেত্রে ও একই রকম কাজ এ দেয়। এখানেও চাইলে একাধিক নেস্টেড লুপ ব্যবহার করতে পারবে।  
 
অনেক কাহিনী বললাম। এবার চল একটা প্রোগ্রাম করা যাক!
```BrainFuck
[-]
```
তোমার জীবনের প্রথম ব্রেইন ফাক প্রোগ্রাম !!
যদিও এইটা তেমন মজার কিছু না জাস্ট একটা লুপ যা শুধু ভেল্যুর মান কমাতে থাকে যতক্ষণ না ভেল্যু ০ হয় কিন্তু ,  এইখানে লুপ টা রান ই হবে না! কারণ?   
কারণ, আমরা শুরুতেই বলেছি, ব্রেইন ফাকের array এর ভেল্যু শুরুতে শুন্য থাকে তাই লুপ এর কন্ডিশন false
তাহলে চল কন্ডিশন ট্রু করে দেখি কি হয়
আরেকটা প্রোগ্রাম দেখা যাক
```BrainFuck

+++[-]

```
দেখ কি সুন্দর! আমরা প্রথম ব্লকের ভেল্যু ৩ করে দিলাম । এইবার কন্ডিশন ট্রু তাই লুপ এ ঢুকবে , এবং লুপের মাধ্যমে আমরা প্রতি বার এক এক করে বিয়োগ করতে লাগলাম যতক্ষণ না শুন্য হয়
তো এবার বল তো লুপটা কয়বার চলবে?  
ঠিক বলেছ! মাত্র তিন বার

হুম, তাও তেমন আনন্দ পেলে না?  
ঠিক আছে আর মজার উদাহরণ দেখি চল
```BrainFuck
>+++++++++
[<++++++++>-]<.>+++++++[<++++>-]<+.+++++++..+++.[-]
>++++++++[<++++>-] <.>+++++++++++[<++++++++>-]<-.--------.+++
.------.--------.[-]>++++++++[<++++>- ]<+.[-]++++++++++.

```
ওরে বাপরে! এইসব কি? আসলে দোষের কিছু নাই কোডের স্টাইল দেখে ভয় পাওয়া স্বাভাবিক
একটু খেয়াল কর দেখ ব্যাপারটা কতই সহজ  

`>+++++++++`

এইখানে আমরা জানি  `>`  মেমরি পয়েন্টার এক ঘর সামনে নেয় তারপর ভেল্যু যোগ করে আমরা পাই ৯
দেখ  
`[০][৯]`  
`[<++++++++>-]`

`[` এইটা দেখেই বুঝে গেলা লুপ, কিন্তু লুপ এর কন্ডিশন কি? আমরা কিছুক্ষণ আগেই দেখলাম অই পয়েন্টার পজিশনের ভেল্যু নয় (৯) তাই লুপ চলবে ।

 


 

  